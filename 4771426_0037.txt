n

non interiectum sit, inter se cohaerent, solida est, eum nun-
quam verae partes conventu in vunam atomum conciliatae sint,
sed potius omnes aeterna simplicitate pollant.*)

Quibus omnibus apparet, atomum minimam (perparvam)
esse, quia amplius dividi non potest; at non ita est minima,
ac si res minor neque exstet neque cogitari possit, immo
vero alia ¹atomus alia minor esse potest, cum magnitudine
maxime inter se distinguantur cf. Π, 381 seqq. Non igitur
putandum est, atomum idem esse, quod punctum ut ita di-
cam mathematicum omni extentione ambituque prorsus ca-
rens; alioquin enim quod ipsum magnitudine careret, eam
rebus in concretis efficeret3 sed hoc cum principio: „nihil
ex nihilo“ pugnaret. Punctum mathematicum partibus caret,
quia omnino quaque extentione carens incorporeum cogita-
tur3 atomus autem partibus caret, quamvis habeat corpus
extentionemque‚ quia solida est. Porro atomis aliquam ma-
gnitudinem inesse item sententiis de variis atomorum figuris
infra exhibendis probatum quod enim omni extentione caret,
id minime figura praeditum esse potest. Denique si atomi
>corpora sunt, necessario ambitum, licet sit perparvus, habent.

*) Antiquo iam tempore non satis recte haec videntur esse intellecta,
nam quae Lactantius de ira dei cap. X acriter reprehendit in
Leucippi doctrina, atomos, si asperae et angulatae et hamatae
sint, ut possint cohaerere, dividuas quoque et secabiles esse
debere, dubium non relinquunt, quin Lactantius differentiam ab
Atomicis inter veras concretarum rerum partes et atomorum ob
soliditatem quasi partes statutam non viderit. Atomici nimirum
hanc differentiam re vera non magis probaverunt, quam multa
alia tantum affirmarunt sensibus probata, saneque aliud est, quod
Lactantius sibi proposuerat, refutandi causa doctrinae infirmitates
investigare, aliud quo modo auctores res sibi effinxerint, in—
quirere. Nemo unquam sanus non videbit, totam doctrinam diffi-
cultatibus discrepantiisque abundare quam maxime. Aliis enim
omissis, hanc tantum commemoro: Quomodo ratio humana ex
atomis explicanda est? Num ex atomorum declinatione? cf. Lact.
de opificio dei cap. VI.

 

