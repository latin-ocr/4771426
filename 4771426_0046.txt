36

„incertisque loci spatiis decellere paulum,
„tantum quod momen mutatumrdicere possis3
„quod nisi declinare solerent, omnia deorsum
„imbris uti guttae caderent per inane profundum,

„nec foret offensus natus nec plaga creata
„principiis; ita nil unquam natura creasset.“

Quem in locum ab editoribus omnibus ob versus quartum
varie tractatum primum hoe esse adnotatum volumus, verbum
„decellere“ Lachmanni coniecturam esse, quod nusquam apud
veteres invenitur. Lectionem vero vulgatam „se pellere“ re-
iecit, quod voci „spati0“ adiungi non possit; at huius iudi·
cii argumenta desiderantur. Iam Lambinus, ut „se pellere“
defenderet, Ciceronem de nat. deor. Ι, g 110 eisdem verbis
utentem attulerat, et re vera hic locus eandem rem spectare
videtur: „Omnis tamen ista rerum effigies ex individuis quo-
„modo corporibus oritur? quae etiam si essent, quae nulla
„sunt‚ pellere se ipsa et agitari inter se concursu fortasse.
„possent; formare, figurare, collocare, animare non possent.“
Α Conditione hunc de atomorum clinamine agere locum posita,
concedere vult Cicero, quae alias maxime refutat; (nulla
enim Epicuri sententia vehementius quam illa de clinamine
atomorum offenditur, cf. locos infra exscriptos); hanc igitur
ob causam, ut verbis „se pellere“ clinamen significarit hoc
loco Cicero, facile fieri potuit. At hac de re quid Lucretius
versibus laudatis docere voluerit, minime est dubium, cum
iam vers. 243 seqq. eandem sententiam repetiverit. — Ad
eundem locum Lachmannus in commentario adnotant, „pon-
deribus propriis“ nihil aliud significare quam aequilibrium.⁹
At mihi, hoc sensu subiecto, quid poeta sibi voluerit, minus
perspicuum esse videtur, qui sine dubio docturus, qua ra-
tione clinaminis ope atomi res concretas gignant, prius cli-
naminis ipsius finem exponit atque modum. Fit autem
illud „ponderibus propriis“‚ id est nulla alia causa efficiente
nisi propria atomorum gravitate. Quod affirmans Lucretius

