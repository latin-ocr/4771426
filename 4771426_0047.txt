37

optime doctrinam tuetur, ne quis undenam clinamen fiat ex
eo quaerat, id quod Cicero eandem Epicuri sententiam vitu-
perans minus considerate fecit. Clinaminis vero modus ex-
sistit „incerto ferme tempore incertisque loci spatiis, tantum-
quod momen mutatum dicere possis“‚ ut supra iam monui-
111118. Quae vis voci .„incertum“ hoc loco tribuenda sit, in du-
bio esse potest, nam 81 versus ΙΙ, 243—45 respicis, ita ex-
plicandum videtur vocabulum, ut significet tempus spatium-
que minus, quam quod ullo numero licet minimo indicari
possit; rei ipsi quoque magis videtur consentaneum, si vul-
garem vocabuli notionem, (qua exempli causa Ι, 594 valet)
retinentes explanationem fecerimus ita, ut clinamen fiat per
loci temporisque intervalla sibi invicem inaequalia, nunc hoc
nunc illo tempore, modo hac modo illa regione. cf. II, 293.
Qua ex interpretatione sane quidem res minus monstro-
sa non evadit, quam per se semper manet, praesertim
cum nunc motus illius immoderati causa nequaquam appa-
reat; nimirum tota de clinamine doctrina eam tantum ob
causam efficta est, ut quasi deus ex machina adsit, quo res
ex atomss concretae probentur.

Iam placet hoc loco, etsi a nostro proposito alienum
sit, versus inserere, quibus Lucretius liberum hominis arbi·
= trium spontaneamque animalium movendi potestatem*) eodem
atomorum clinamine adhibito illustrat, quo quanti momenti

*) Anti-Lucretius IV, 245 seqq:
„Singula donamus deflecti semina. Quid tum?
„Hinc homo liber erit⁷ dicis. Quae copula nectit
„haec effata? Nihil videt> quod suadeat unum
„ex alio nasci: quin et contraria cerno.
„Nam si declinant atomi per inane vagantes
„natura, propriis et viribus ac 81118 causa,
„declinant ideo, quia declinare necesse est.
„Aut si, dum currunt ita, libertate fruuntur,
„quam dare corporibus possint exinde creatis⁷

 

