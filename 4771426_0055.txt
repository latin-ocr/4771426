45
versi infinitate seductus praeter commemoratas (angulosas, ro-
tundas cet.) alias infinitas sive quod ad magnitudinem sive quod
ad numerum spectat, sumat, e praecedentibus sententiis aliam,
genera figurarum permulta quidem exstare et quodammodo, cum
rerum varietas tanta sit, nobis innumerabilia, at non infinita.
Qui locus ut recte intelligatur, in mentem revocemus opor-
tet ea, quae de varia atomorum magnitudine dicta sunt.
Quamvis enim magnitudine atomi inter se distinguantur, ta—
men haec earum varietas certis finibus continetur, quippe
cum atomi neque tantae sint, quae oeulis cerni possint, neque
tamen omni extentione ambituque careant. Cui autem ato-
mo magnitudo finita est, figura eidem infinita esse non po-
test. Deinde, quod 485--496 exemplo illustratur, corporis
ambitus magnitudoque eo modo augenda est novis partibus
assumptis, quo plures varias figuras figurare volumus; simili
quoque ratione et atomi, si infinitae iis figurae essent, visi-
biles vel immanis extentionis exstare deberent. Quare cum
in una eademque atomo infinita figura inesse ' non possit,
omnino atomorum figurae infinitae non sunt.

Sane eontra hanc poetae rationem probandi atque con-
cludendi imprimis hac de re, quod minus quam par est sup-
petat, vehementer invehi fas esset,*) sed repetimus iam an-

*) Anti-Lucretius 111, 360:
„Dic mihi, quae virtus, quae causa potentior ipsa
„materia paucas ad classes illa redegit
„semina, quae nobis aeterna immensaque iactas?
„Nam si atomi sunt innumerae sub quaque figura,
„saltem infinitae generis cuiusque creati
„res fierent; passimque lupi passimque leones
„et pecudes passim, lapideS, plantae exorerentur
„atque homines3 omnis semper daret omnia tellus,
„nec volucres aer, nee pisces unda teneret.

·····················

„Nec iuvat innumeros alibi confingere mundos,

 

