ctio incerta ab editoribus prorsus contrario modo expli-
cata sit. ²⁸⁶)

³⁸) Particula „n0n“ in mss. deest, quam alii supplendam esse cen-
suerunt ante „multis“ cet.‚ ac si Cicero poemati artem tantum-
modo attribuerit3 alii vero ante „multae“ cet„ prout carmen viris
ipsis aut placuerat aut in eo magis ingenium vel artem admirati
erant. Quae cum ita sint, certum Ciceronis iudicium, negatione
re vera omissa, ex illis verbis colligere non licet, At fortasse
lectio talis, qualis in mss. iuvenitur, tertiam patitur explanatio-
nem et ita quidem, ut nihil supplendum sit. Qua conditione
posita, cui particula „tamen“ difficultates movere videtur, is eam
interpretando explanari posse reputet, etiamsi negatio non adsit.
Ingenium enim et ars in veterum Romanorum scriptis saepis-
sime opposita inveniuntur, ubi oppositio ipsa minus valida ap-
paret, quam ut alterum, altero excluso, tantum affirmetur. Ger-
manica igitur lingua locum ita interpretabor: „Die Gesange des
L. haben allerdings, wie Du mir schreibst, viele Lichtfunken
dichterischer Anlage‚ dennoch auch viele Kunst.“

Quo modo si explicata habent, quae approbentur, „ingenii
lumina“ certe ad luoos spectant, quales sunt Epicuri laudes
pluresque descriptiones, „ars“ vero cum ad totius carminis dispo-
sitionem tum ad virtutem metricam imprimis referenda est.
Minime enim obliviscamur oportet, et Lucretio conflictandum
fuisse cum sermone versibus hexametris minus idoneo atque
nondum accommodato et nullam certe rem Epicuri dogma-is
exilibus atque exsiccatis carmini minus aptam inveniri posse.
Quo igitur testimonio libros „de rerum natura“ aequalibus magni
ponderis atque momenti fuisse, apparet eo potissimum, quod
eorum auctor sermonem sibi proprium effinxerat novisque multis
ditaverat. Argumenta autem philosophica quae inessent, Roma-
norum certe minus intererat illo tempore, quo Stoicorum sen-
tentiae magnum eruditorum numerum tenebant ct Cicero, unius
disciplinae praeceptis non adstrictus, Romanos docuerat ubisune
eligere, quae cuique optima viderentur. Praeterea de rebus oc-
cultissimis multa philosophari Romanorum nunquam erat. cicero
autem, quod ex eius libris, imprimis ex duobus his de nat. deor.
et de fin. bon. et. mal. abunde colligi licet, Epicuri doctrinae
inimicissimus ita, ut vel eius de Epicuro iudicia caute recipienda
videantur, auctoritate, qua apud aequales posterioresque valebat,
animos rebus a Lucretio tractatis haud faventes reddiderat. Nec
vero erat, quare Epicurum versibus illustratum magnopere lau-
daret, cum ex Epicuri scriptis ipsis totius illius philosophiae
cognitionem haurire ei liceret.

 

