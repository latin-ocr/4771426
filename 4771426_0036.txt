Qui locus perplexus atque abstrusus ut intelligatur, confe—
ramus oportet, quae infra de variis atomorum figuris explicata
sunt. Atomus aliqua figura praedita minime cogitanda est,
ac si esset punctum omni extentione carens; e contrario,
quamvis sit perparva, certam tamen magnitudinem habeat
necesse est, cum ipsa figurae notio extentionem poscat. At-
tamen ob hanc extentam naturam partes non habet, sed in-
secabilis permanet. Exemplo res illustrabitur: sunt ex. g. atomi
quaedam angulatae vel angulis praeditae; talis vero atomus
angulata necessario habet tres ut ita dicam quasi partes,
scilicet apicem duoque latera, quae per se re vera quidem
partes non sunt neque invicem separari possunt, (nam quid
esset atomus angulata, apice vel uno latere adempto? eius
natura sublata esset3 insuper talis conditio posita cum ato-
morum immutabili atque insecabili natura pugnaret ;) attamen
per analogiam de rebus concretis desumptam, (cf. Lucr. Ι,
749-52 et Diog. Laert. X, 58) qua atomorum naturam intel-
ligamus, atomi his quasi partibus praeditae cogitatione com-
prehendendae sunt.

Quibus igitur praemissis locum, de quo agitur, ita in-
telligo; Quod extremum corporis concreti est, h. e. atomum
ob parvitatem cernere oculis non valemus. Haec vero atomus
sine partibus exstat et minima natura constat, attamen cogi-
tanda non est, ac si esset punctum mathematicum omni am-
bitu dimensioneque privata, sed re vera extentionem quam-
quam minimam possidet. Cuius extentionis quasi partes ob
atomi soliditatem individuae sunt semperque emnt; atomi
ipsae, primae et unicae rerum partes, amplius dividi non
possunt, sed in atomo quadam plures quasi partes inter se
eiusdem naturae cogitatione comprehendendae atomi naturam
explent. Per se sane nequeunt constare illae quasi partes,
cum ob atomi soliditatem invicem revelli non possint; itaque
quaeque atomus, cuius quasi partes artissime, ita ut inane

