24.

ultimum, nec citimum esse“; ergo Lucretium a magistri hac
de re opinione minime discrepare colligendum est. Eandem
fere, quam· ¹Cicero nobis suppeditat Epicuri sententiam, Sim-
plicius quoque ad Arist. de coelo IV fol. 165, b affert: ,,ἐν
τῷ ἀπείρῳ οὐδέν ἐστιν ἅνω ἢ κάτω φύσει.“ De materia in-
finita Democrito placuerat aeque ac Leucippo, atomos esse
infinitas, quod Arist. de coelo ΙΙΙ, 4 p. 393 testatur verbis
hisce: ,,φασὶν (Λεύκ. καὶ Arm.) εἶναι τὰ πρῶτα μεγέθη πλήθει
μὲν ἄπειρα. cf. Simpl. in phys. fol. 73 Arist. de gen. et int.
Ι, 8; Diog. L. IX, 44. De inani, quod ob infinitas atomos
necessario infinitum est, iam supra Democriti sententiam
consentientem (Simpl, in phys. fol. 144, b) citavimus.

IV.

DE ATOMORUM MAGNITUDINE.

Ex illa, quam de atomorum simplici ac solida natura
supra Lucretius praedicaverat, proprietate constat, atomum
habendam esse rem et unius eiusdemque materiae et inse-
cabilem indelebilemque‚ atque tale corpus individuum per-
parvum esse debere. Cum omnia corpora visibilia semper
dividi posse videamus, philosophi physica indagantes faeere.
non potuerunt, quin quaererent, quis rerum secandarum sit
finis, utrum res in infinitum secari possint nec ne. Atomici
philosophi quod rerum in infinitum sectionem negarint, mi-
nime mirandum est, cum eorum doctrina res concretae in
atomos quidem dividi possint, atomi vero ipsae, quia solidae
sunt et inani carentes, insecabiles restent. Quare Lucretius
quoque frangendarum rerum certum non esse finem negat,
argumentans ita primum:

 

